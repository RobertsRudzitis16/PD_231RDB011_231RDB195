# Projekts - Filmu šķīrošana (Autori - Roberts Rudzītis (231RDB011) un Sofija Nagibina (231RDB195))
## Īss apraksts 
Mūsu projekta mērķis bija uzrakstīt programmu, kas ļauj lietotājam atrast informāciju internetā par visām viņu interesējošajām filmām un sakārtot to pēc vēlamajiem rādītājiem. Šī programma ļauj ātri atrast dažādu informāciju par katru filmu iepriekš izveidotā sarakstā, izmantojot IMBD vietni, un pēc tam pārsūtīt informāciju programmas izveidotajā Excel tabulā vajadzīgajā secībā.
## Izmantotas bibliotēkas 
- Darbam ar Excel failiem tiek izmantota `openpyxl` bibliotēka, kas ļauj veidot un apstrādāt tabulas.
- Lai atkārtoti izmantotu programmu, tiek izmantots `os` modulis, ar kuru var pārbaudīt faila esamību un izdzēst iepriekšējo Excel failu, mainot sķīrošanas veidu.
- `Selenium` pakontē tiek izmantota, lai automatizētu tīmekļa pārlūkprogrammas mijiedarbību no Python. 
- Lai strādātu ar Google Chrome, tika izmantots arī `time` modulis, lai, atverot jaunu lapu, varētu uz brīdi apturēt programmu, lai nerodas kļūda.
## Programmas apraksts
Palaižot programmu, pirmkārt, tā izvada tekstu, kurā jautā, kāda veida šķirošanu lietotājs vēlas saņemt, un lietotājam jāievada veidam atbilstošais numurs. Ja lietotājs ievada tekstu, kas neatbilst nevienai no piedāvātajām opcijām, tad tabula tiks aizpildīta tādā secībā, kādā filmas atrodas csv failā. Ja lietotājs ievada pareizo numuru, tad programma viņam jautā, vai viņš vēlas saņemt sarakstu augošā vai dilstošā secībā un ievadot neesošu opciju, programma atkārtoti lūgs ievadīt pareizo numuru, līdz lietotājs to izdarīs. Pēc tam, izmantojot CSV failu ar visu filmu sarakstu un to premjeras gadu, tiek izveidots visu nosaukumu un gadu saraksts. Izmantojot selenium, programma palaiž Google Chrome, kas tiek izmantota, lai atrastu nepieciešamo informāciju. Programma atver imbd.com vietni, kur ar izveidoto ciklu katras filmas nosaukums un tā gads tiek ievadīti meklēšanā pa vienam, tiek atvērta filmas lapa un tiek nokopēta mums nepieciešamā informācija (filmas nosaukums, premjeras gads, ilgums, reitings, popularitāte, aktieri, režisors un īss apraksts). Tā kā popularitāte filmas lapa ir uzrakstīta izmantojot “K” un “M” simbolus, kuri apzīmē tūkstošus un miljonus, mēs izveidojām funkciju, kura atradot tos, automātiski pārveido to par skaitļiem (piemēram “65K” tiek pārveidots pār 65,000). No nokopētās informācijas tiek izveidots saraksts, un attiecība no iepriekš izvelētas metodes un secības, tas tiek sakārtots un pēc tam informācija no tā tiek ievietota Excel tabulā attiecīgās rindās. Lai uzlabotu tabulas izskatu, mēs izmantojām funkciju Alignment no openpyxl bibliotēkas, kas ļauj mainīt teksta pozīciju šūnā. Beigās aizpildītā tabula tiek saglabāta un lietotājs var apskatīt visu atrasto informāciju un, ja vēlas, restartēt programmu un mainīt šķirošanas veidu.
## Pielietošanas veidi
Šo programmu var izmantot, lai ātri atrastu visu nepieciešamo informāciju, pašam vairākas reizes neievadot katras filmas nosaukumu, un šķirošanas funkcija ļauj izvēlēties filmu, kas jūs visvairāk interesē. Veicot dažas izmaiņas kodā, šo programmu var izveidot ne tikai filmām, bet arī citām interešu jomām (grāmatām, spēlēm utt.) un tikpat ātri izveidot tabulu, lai būtu vieglāk atrast to, kas kādu interesē.